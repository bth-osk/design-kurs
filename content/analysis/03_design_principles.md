---
Title: 03 Designprinciper
Description: This is our kmom06 load time page.
Template: report
---

# Designprinciper

**Författare:** osau24

Till kursmomentet KMOM6 skall designprinciper på utvalda webbsidor analyseras, inom uppgiften ["Utvärdera designprinciper som webbplatser använder sig av (v2)"](https://dbwebb.se/uppgift/utvardera-webbplatsers-designprinciper-v2). 

---
## Sidor att analysera
---

- Sida A - https://ericschmidt.com/
- Sida B - https://pascalvangemert.nl/
- Sida C - https://bryantcodes.art/
- Sida D - [osau24 portfolio sida](https://www.student.bth.se/~osau24/dbwebb-kurser/design/me/portfolio/)

Urvalet av webbsidor för analys är separat beskrivet på sidan "Urval". Likaså finns skärmbilder för respektive sida (tagna 2024-11-28) utritade på den separata sidan "Sidvyer". 

---
## Metodik
---

Materialet som följs för utvärderingen kommenteras främst utifrån principerna balans, upplinjering, betoning, proportioner, dynamik, mönster, kontrast, och symmetri, beroende på vilka element som anses mest talande för respektive sida. 

<div class="embed-container">
    <iframe src="https://www.youtube.com/embed/ZK86XQ1iFVs?si=LHT61rpVmYKiI6eV" title="YouTube video player" frameborder="0" referrerpolicy="strict-origin-when-cross-origin" allowfullscreen></iframe>
</div>

---
## Sida A
---

### Mål och syfte
Sidan agerar landningssida till hur Eric Schmidt är aktiv i olika mediakanaler. Den agerar i huvudsak länkande till person-relaterade projekt/åtaganden som välgörenhetsstiftelser eller styrelseuppdrag, nyhets-/medianärvaro, konton på sociala medier (X och LinkedIn), och författade böcker, men det finns även en fristående biografisektion. Troligtvis finns sidan för att presentera ett kurerat urval av information om Eric Schmidt till intressenter som media eller allmänhet.

### Designintryck
Både information och presentation tycks presenteras i ett överblickande syfte. Längre textstycken är få och information är uppdelad i "smakbitar". Landningssidan är starkt (foto-) grafisk med ett tydligt personfokus, med information och länkar luftigt presenterat.

Mitt intryck från sidan är att designen vill ge ett officiellt intryck och lyckas med detta. "Lågmäld pondus" vore ett vis att beskriva intrycket från hur sidan är designad och hur grafiska element (likt det animerade bildspelet) används.

### Designprinciper
Sidan jobbar med kontrastrika block där varje informationblock är lätt identifierbart och gör det tydligt att veta när ögat vandrar från ett budskap till ett annat. Dynamik förekommer och uppnås i huvudsak genom det animerade bildspelet på landningssidan (via en mp4-video). En form av balans uppnås genom att inte konsekvent använda vänstercentrerade textblock, utan att vissa textblock placeras med högercentrering.  

### Undersidor 
Mönstret för undersidorna är liknande som för landningssidan, men kontrast genom variation av bakgrundsfärg används mer restriktivt, samt att balans mellan text- och grafiska element förskjuts mot en högre närvaro av textblock för undersidorna. 

---
## Sida B
---

### Mål och syfte
Sidan agerar som ett webbaserat CV och innehåller mycket uppgifter om tekniska kvalifikationer, så väl som exempel från tidigare projekt. Syftet är troligtvis för att attrahera potentiella kunder/arbetsgivare. 

### Designintryck
Mitt intryck från sidan är att det mest kritisk/prioriterad information ska presenteras på ett teknisk självsäkert och uppvisande sätt, utan att frångå en allmän känsla av minimalism. För mig fungerar upplägget väl och känns så väl lättläst och lättnavigerat, som informativt, även om jag har en viss nyfikenhet kring ifall mer teknisk komplexitet i utformningen av sidan hade varit positivt för denna typ av självmarknadsföring.

### Designprinciper
Upplinjering med tidslinjer och tabellerade tekniska kunskapsnivåer är en tydlig grund för sidan. Ett enhetligt och i princip monokromatiskt färgschema, likt tidigare diskuterat för KMOM04, ger en känsla av ordning/balans. Ordningen som uppvisats med upplinjering och enhetliga färger, låts brytas av genom användandet av ett mer "lekfullt/handgjort" typsnitt för rubriker. 

### Undersidor 
Inga undersidor närvarande.

---
## Sida C
---

### Mål och syfte
Sidan agerar som ett (lekfullt) webbaserat CV och är relativt sparsmakad med information, men komppletterar med hög teknisk komplexitet för hur informationen presenteras. Syftet är troligtvis för att attrahera potentiella kunder/arbetsgivare. 

### Designintryck
Maximalistisk minimalism och nostalgi mot tidigare perioder av webbdesign. Starka färger blandas med en låg mängd text/information. För målgruppen tror jag att designen är mer än tillräcklig.

### Designprinciper
Dynamik är en stark faktor hos hemsidan, där rörelse och interaktivitet är nästintill konstant närvarande. Extrem kontrast med väldigt mättade och varierande färger. Upplinjering och symmetri används i huvudsak vid återskapandet av användargränssnitt från persondatorer. 

### Undersidor 
Projektdelen av sidan avviker kraftigt genom att ha flera element som är mer typiska för modern webbdesign. Högre grad av symmetri och en mer systematisk/repeterande balans mellan grafiska element och textblock.

---
## Sida D
---

### Designintryck
Sidan kännetecknas av en väldigt märkbar tre-delad struktur, och ljusa färger. Känslan från sidan är relativt spretig med lösryckt information och hur den presenteras - det "läcker igenom" att innehållet är skapat och placerat utifrån kursmomentens krav. 

### Designprinciper
Upplinjering är frekvent förekommande. Kontrast hanteras tydligast mellan header-, footer- och artikel-delarna, men mer begränsat inom artiklarnas olika delar. En viss matthet finns i vissa färger, och påverkar läsbarhet. Dynamik förekommer främst vid "mus-hovring" i form av markeringsändringar.

### Undersidor 
Undersidorna är liknande, även om galleri- och teknologi-delen är mer segmenterade och har en annan balans mellan text/bild-innehåll och omgivande element (likt navigationspanelen).

### Uppdateringar av sidan
Följande förbättringar är tilltänkta och ska implementeras: 

- Förbättrad kontrast med vissa av accentfärgerna som används
- Utöka användning av linjer för att separera och öka betoning av olika innehållsblock
- Förbättrad känsla av dynamik i form av animering av navigationsknappar

---
### Avslutande ord
---
De utvalda sidorna (A-C) uppnår det på olika sätt, men det är tydligt att en nämnvärd del av designfrågan, i ett sammanhang där information/data ska presenteras, handlar om att uppnå kontrast samt läsbarhet, och att vägleda blicken hos användaren. Upplinjering och färgval blir här användbara koncept, vilket alla sidor använt i någon utsträckning.

/osau24
